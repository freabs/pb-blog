---
title: 'Tributo a Pino Daniele'
date: '2025-07-16'
---

**Giuseppe Daniele**, detto Pino, (*Napoli*, 19 marzo 1955 - *Roma*, 4 gennaio 2015) è stato un cantautore, chitarrista e compositore italiano.

![Pino](/pino-daniele.jpg)

# Biografia
Nato nel quartiere napoletano [Porto](https://it.wikipedia.org/wiki/Porto_(Napoli) "Porto (Napoli)"), era il primogenito di sei figli di un modesto lavoratore portuale. Secondo quanto dichiarato da un amico d'infanzia, le condizioni economiche della famiglia erano così indigenti che da bambino non riuscì neppure a comprarsi l'annuale foto scolastica.[[9]](https://it.wikipedia.org/wiki/Pino_Daniele#cite_note-9) Dopo i primi anni trascorsi nel [basso](https://it.wikipedia.org/wiki/Basso_(Napoli) "Basso (Napoli)") dov'era nato, il piccolo Daniele andò ad abitare in [piazza Santa Maria La Nova](https://it.wikipedia.org/wiki/Chiesa_di_Santa_Maria_la_Nova_(Napoli) "Chiesa di Santa Maria la Nova (Napoli)") a casa di due zie acquisite, Lia e Bianca, che gli poterono offrire una sistemazione decorosa.

Oltre ad essere l'anno delle prime esperienze professionali come musicista, il 1976 fu anche l'anno di un importante evento per la vita e la maturazione artistica di Daniele. Il giovane chitarrista entrò a far parte come bassista dei [Napoli Centrale](https://it.wikipedia.org/wiki/Napoli_Centrale_(gruppo_musicale) "Napoli Centrale (gruppo musicale)"), gruppo partenopeo di primissimo piano in cui il musicista venne a contatto con diversi strumentisti[[21]](https://it.wikipedia.org/wiki/Pino_Daniele#cite_note-21) fra i quali spicca il nome di [James Senese](https://it.wikipedia.org/wiki/James_Senese "James Senese").[[22]](https://it.wikipedia.org/wiki/Pino_Daniele#cite_note-22)

![Pino](/pino-daniele-2.jpg)

# Colonne sonore
Pino Daniele ha composto le musiche per colonne sonore di diverse pellicole. Oltre ai tre film dell'amico  [Massimo Troisi](https://it.wikipedia.org/wiki/Massimo_Troisi "Massimo Troisi")  (_[Ricomincio da tre](https://it.wikipedia.org/wiki/Ricomincio_da_tre "Ricomincio da tre")_,  _[Le vie del Signore sono finite](https://it.wikipedia.org/wiki/Le_vie_del_Signore_sono_finite "Le vie del Signore sono finite")_  e  _[Pensavo fosse amore... invece era un calesse](https://it.wikipedia.org/wiki/Pensavo_fosse_amore..._invece_era_un_calesse "Pensavo fosse amore... invece era un calesse")_), portano la firma di Daniele le colonne sonore di  _[La mazzetta](https://it.wikipedia.org/wiki/La_mazzetta_(film) "La mazzetta (film)")_  (1978) di  [Sergio Corbucci](https://it.wikipedia.org/wiki/Sergio_Corbucci "Sergio Corbucci"),  _[Se lo scopre Gargiulo](https://it.wikipedia.org/wiki/Se_lo_scopre_Gargiulo "Se lo scopre Gargiulo")_  (1988) di  [Elvio Porta](https://it.wikipedia.org/wiki/Elvio_Porta "Elvio Porta"),  _[Amore a prima vista](https://it.wikipedia.org/wiki/Amore_a_prima_vista_(film_1999) "Amore a prima vista (film 1999)")_  (1999) di  [Vincenzo Salemme](https://it.wikipedia.org/wiki/Vincenzo_Salemme "Vincenzo Salemme")  e  _[Opopomoz](https://it.wikipedia.org/wiki/Opopomoz "Opopomoz")_  (2003) film d'animazione di  [Enzo D'Alò](https://it.wikipedia.org/wiki/Enzo_D%27Al%C3%B2 "Enzo D'Alò").

Per  _[Mi manda Picone](https://it.wikipedia.org/wiki/Mi_manda_Picone "Mi manda Picone")_  (1983) di  [Nanni Loy](https://it.wikipedia.org/wiki/Nanni_Loy "Nanni Loy"), Daniele ha invece composto la canzone  _Assaje_, interpretata dalla protagonista  [Lina Sastri](https://it.wikipedia.org/wiki/Lina_Sastri "Lina Sastri")  (le restanti musiche del film sono di  [Tullio De Piscopo](https://it.wikipedia.org/wiki/Tullio_De_Piscopo "Tullio De Piscopo")). Due brani estratti da un suo concerto alla Mostra d'Oltremare a Napoli nel 1984 aprono e chiudono la pellicola  _[Blues metropolitano](https://it.wikipedia.org/wiki/Blues_metropolitano "Blues metropolitano")_  del 1984 (_[Yes I Know My Way](https://it.wikipedia.org/wiki/Yes_I_Know_My_Way_(brano_musicale) "Yes I Know My Way (brano musicale)")_  e  _Lazzari felici_).

_Je so' pazzo_  è stata utilizzata come "colonna sonora" per il sogno di uno dei  _[Tre fratelli](https://it.wikipedia.org/wiki/Tre_fratelli_(film_1981) "Tre fratelli (film 1981)")_  nella pellicola di  [Francesco Rosi](https://it.wikipedia.org/wiki/Francesco_Rosi "Francesco Rosi")  (1981); la stessa canzone è presente anche in  _[Maradona - La mano de Dios](https://it.wikipedia.org/wiki/Maradona_-_La_mano_de_Dios "Maradona - La mano de Dios")_  di  [Marco Risi](https://it.wikipedia.org/wiki/Marco_Risi "Marco Risi")  (2006), nel momento in cui Maradona arriva a Napoli. Il madrigale  _Disperata vita_  è stato invece inserito nella colonna sonora di  _[Fame chimica](https://it.wikipedia.org/wiki/Fame_chimica "Fame chimica")_  (2003) di Antonio Bocola e Paolo Vari.

Porta la sua firma la colonna sonora di  _[La seconda volta non si scorda mai](https://it.wikipedia.org/wiki/La_seconda_volta_non_si_scorda_mai "La seconda volta non si scorda mai")_  (2008) con  [Alessandro Siani](https://it.wikipedia.org/wiki/Alessandro_Siani "Alessandro Siani"). Siani ripropone poi "zio Pino" con il brano  _Uè Man!_  nel film  _[Il principe abusivo](https://it.wikipedia.org/wiki/Il_principe_abusivo "Il principe abusivo")_  (2013).

Il regista  [Paolo Sorrentino](https://it.wikipedia.org/wiki/Paolo_Sorrentino "Paolo Sorrentino")  ha inserito la canzone  _Napule è_  nella scena conclusiva del film  _[È stata la mano di Dio](https://it.wikipedia.org/wiki/%C3%88_stata_la_mano_di_Dio "È stata la mano di Dio")_  (2021).