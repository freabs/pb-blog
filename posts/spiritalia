---
title: 'Spiritalia'
date: 2025-08-20
---

## Delli Spiritali

Essendo che la materia spiritale sia stata riputata dagli antichi, tanto Filosofi, quanto Meccanici degna di molto studio, poiché da quelli con ragioni si dimostra la forza, et efficacia sua, e da questi con l'operatione istessa, che viene appresa dai sensi. Habbiamo stimato di ridurre in ordine quel tanto, che da loro ne fu lasciato scritto, e di più dichiarare quello che abbiamo ritrovato noi, perché così facendo avverrà che da ora innanzi si aggiunga molto aiuto a coloro che a tale professione vorranno attendere. Parendoci dunque ragionevole che questo trattato devesse andare congiunto co' l'altro nostro de gli horologi da l'acqua, diviso in quattro libri, sì come già si è detto.

Perciocché dall'accozzamento de l'aria, del foco, de l'acqua, e della terra, e contrastando tre elementi, o vero anco quattro insieme, si cagionano diverse disposizioni, altre delle quali apportano comodità necessarie alla nostra vita, et altre sogliono bene spesso recare una sì fatta terribile meraviglia. Ma prima che si venghi a quello che debbiamo dire, sia ben di discorrere del Vacuo, perché altri assolutamente hanno affermato in tutto e per tutto non ritrovarsi vacuo alcuno, et altri hanno poi detto non essere vacuo alcuno naturalmente ammassato insieme, ma bene in parti minute dispero ne l'aria, ne l'acqua, nel foco, et in altri corpi, et in vero con questi è forza di accordarsi; con ciò sia che da quanto appare e sensatamente si conosce, farassi chiaro oltre oltre essere in mondo tale appunto, posciaché i vasi che a molti paiano vacui vacui nel vero non sono, sì come essi credono, ma d'aria pieni. L'aria poi (così fatto è il parere di coloro che trattano di cose naturali) è composta di corpi di questa conditione: talmente minuti e leggeri che alla cognitione dei sensi per la più parte si ascondano. Percioché se nel vaso che a noi vacuo pare sarà infusa l'acqua, quanto in esso intraravi d'acqua, egual parte all'incontro usciranne d'aria; e che il fatto che così stia se ne può da questo prendere certezza: cioè, che s'alcuno per avventura rivolto in bocca il vaso, che vacuo pare, lo sommergerà tal qual egli è, ne l'acqua, mantenendolo dritto, non per tanto entrerà l'acqua in esso, ancorché egli fusse sommerso a fatto, da che si comprende che, essendo l'aria corpo, divieta l'entrar dentro a l'acqua, poiché prima tutto quel luogo, che è nel vaso, è occupato da lei, hora poi se alcuno farà un foro nel fondo del vaso, l'acqua allora entrerà in esso per la bocca e l'aria ne uscirà per il foro fatto. Di più, prima che si fori il fondo del vaso, se alcuno lo tirerà fuori dritto de l'acqua, rivolgendolo dopo all'insù, vedrà tutta la superficie sua di dentro non essere bagnata, ne pur tocca da l'acqua, appunto come ella era prima che si sommergesse.

Là onde è da conchiudere necessariamente che l'aria è corpo, e quando si move generasi dal moviemnto suo un certo Spirito, che altro non è che l'istessa aria commossa; per tanto quando, forato il vaso nel fondo, vi entra l'acqua dentro, se alcuno avvicinerà la mano a quel foro, sentirà spirare uno Spirito che è solo l'aria da l'acqua discacciata.

Non è dunque da credere che fra le cose che hanno l'essere si ritrovi una sorte [sic.] di vacuo che, per sua natura, si stia in se stesso ammucchiato, ma sì bene disgiunto in brevi particelle ne l'aria, ne l'acqua, et in altri corpi, eccetto però, se alcuno non credesse che solo il Diamante fosse libero da quale si voglia sorte di vacuo, come quello che non può infocarsi e nieno rompersi e, percosso,  si asconde tutto e rientra ne l'incudini e ne' martelli; hor questo avviensi bene non già perché di vacuo manchi, ma per la troppa sua continua ispessezza, perché essendo più grandi li corpicelli del foco, che non sono le particelle del vacuo, che nella pietra li contiene, non hanno valore di penetrarlo, ma girano solamente la superficie esteriore; ond'è che non s'internando non inducano caldo in lui, come ne gli altri corpi. Ma li corpi de l'aria, benché sieno [sic.] ristretti insieme, affatto affatto continuati, anzi hanno fra di loro frammessi certi spazi vacui come l'arena che sta ropra i liti; perché bisogna immaginarsi che le particelle de l'arena sieno alli corpi dell'aria, et l'aria poiché è traposto fra le particelle de l'arena, sia somigliante a quei vacui seminati per l'aria. Da che procede che, per opera di qualche forza, l'aria si restringe assieme, et viene ad occupare li luoghi dei vacui, quando che con violenza sono premuti, e ristretti li corpi di essa l'uno con l'altro, ma poi cessando quella forza, ritornano di nuovo a formare l'ordine di prima, mossi da proprio ritiramento naturale, come espressamente si vede da le rasure dei corni e ne le spugne secche, quali se sono premute e dopo rilassate ritornano ne lo stesso spatio primiero e ripigliano la pristina grandezza

Similmente ancora, se le particelle de l'aria seranno con qualche violenza separate, tale che ne seguiti un vacuo maggiore che non comporta la natura, di nuovo poi vanno a trovarsi fin tanto che li corpi sieno assieme; et è veloce molto quello che si fa per lo spatio vacuo, perché non ha contrasto o ripugnanza alcuna.

Se uno adunque prendendo un leggerissimo vaso che abbi angusta bocca e, ponendolo a bocca, ne succhierà l'aria, dopo, se bene il vaso non sarà tenuto, resterà a le labbra da se stesso appeso, tirando il vacuo la carne per riempire il luogo reso maggiormente vacuo; et in questo modo si fa chiaro che le particelle del vacuo che era nel vaso si erano unite insieme. Ma ciò si manifesta ancora con un'altra prova, perciocché l'uova di vetro da tenere liquori odoriferi, che hanno la bocca stretta, quando altri vuole empirli succhiando con bocca l'aria che era rinchiusa dentro in essi e poi coprendo col dito, si rivolgono sosopra ne l'acuqa e, poscia levatone il dito, l'acqua viene tirata a riempire il loco vacuo, e fuori di sua natura ascende. E quanto si vede avvenire nelle ventole non è diverso da quanto detto habbiamo, perché applicate al corpo non pure non cadono, havendo apparente gravezza, ma per la stessa cagione tirano a sé per le parti rare del corpo la circostante materia [...]



#### Del sifone torto

Sia il *sifone torto*, cioè il canale`ABC`, la cui gamba `AB` sia nel vaso `DE` pieno d'acqua; e la superficie dell'acqua sia fino alla linea diritta `FG`, e la gamba `AB` del sifone torto si empia d'acqua a dirittura di `FG`, cioè la parte di esso posta fra `AH`: ma la parte di `HBC` sia piena d'aria. Se dunque dalla parte di `C` tiraremo l'aria che vi è dentro con la bocca, se ne verrà l'acqua ancora dopo lei, percioché come prima avemo detto, non può essere un luogo al tutto vacuo. E se fia la parte di `C` dirimpetto ad esso `FG`, il sifone benché empito d'acqua non per quello correrà; ma starassi così pieno 



#### Dei vasi che non si versano se non sono pieni (XII)

Si trovano certi vasi, che se non sono pieni non si versano; ma se si empano, versasi tutta l'acqua che vi è dentro; questo è il modo di farli.

Sia un vaso non coperto `ABCD`, per il fondo del quale si trasmetta o il diabete spiritale `EFLH`, overo il sifone torto `GHK`. Pertanto empito il vaso `ABCD` di modo che sopravanzi l'acqua sopra il diabete, avviene che per quello ella si versi, finché il vaso `ABCD` resti al tutto voto: purché il diabete habbi principio vicino al fondo del vaso, per modo che non si rimanga se non solo il passo per minuto all'acqua.
